612 Τ. LIVII HISTORIARUM [A c 298

tibus fuerat, talis domi tum in annonae dispensatione
praeparando ac convehendo frumento fuisset.

7 Eo anno—nec traditur causa—interregnum initum:
interreges fuereAp. Claudius dein P. Sulpicius: is co-
mitia consularia habuit, creavit L. Cornelium Scipionem

8 Cn. Fulvium consules. Principio hujus anni oratores
Lucanorum ad novos consules venerunt questum, quia
conditionibus perlicere se nequiverint ad societatem
armorum, Samnites infesto exercitu ingressos fines suos
vastare belloque ad bellum cogere: Lucano populo satis
superque erratum quondam, nunc ita obstinatos animos
esse ut omnia ferre ac pati tolerabilius ducant quam ut
umquam post ea nomen Romanum violent: orare pa·
tres ut et Lucanos in fidem accipiant et vim atque
injuriam ab se Samnitium arceant: se, quamquam bello
cum Samnitibus suscepto necessaria jam facta adversus
Romanos fides sit, tamen obsides dare paratos esse.

(12)Brevis consultatio senatus fuit: ad unum omnes jun·
gendum foedus cum Lucanis resque repetendas ab Sam-
2nitibus censent. Benigne responsum Lucanis ictumque
foedus: fetiales missi qui Samnitem decedere agro so-
ciorum ac deducere exercitum finibus Lucanis jube-
3rent. Quibus obviam missi ab Samnitibus qui denun-
tiarent, si quod adissent in Samnio concilium, haud
inviolatos abituros. Haec postquam audita sunt Romae,
bellum Samnitibus et patres censuerunt et populus

4 jussit. Consules inter se provincias partiti sunt: Sci-
pioni Etruria Fulvio Samnites obvenerunt, diversique

6 ad suum quisque bellum proficiscuntur. Scipioni segne
bellum et simile prioris anni militiae exspectanti hostes
ad Volaterras instructo agmine occurrerunt ε pugnatum
majore parte diei magna utrimque caede: nox incertis,
qua data victoria esset, intervenit: lux insequens vic-

