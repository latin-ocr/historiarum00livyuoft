572 T. L1V11 HISTORIARUM [A,c.³o⁹·

(29) Profligato fere Samnitium bello, priusquam ea cura
decederet patribus Romanis, Etrusci belli fama exorta
2 est. Nec erat ea tempestate gens alia, cujus secundum
Gallicos tumultus arma terribiliora essent quum propin·
3 quitate agri tum multitudine homiuum. Itaque altero
consule in Samnio reliquias belli persequente, P. Decius,
qui graviter aeger Romae restiterat, auctore senatu dic-
4 tatorem C. Jum'um Bubulcum dixit. Is, prout rei mag-
nitudo postulabat, omnes juniores sacramento adigit,
arma quaequc alia res poscit summa industria parat:
nec tantis apparatibus clatus de inferendo bello agitat,
quieturus haud dubie nisi ultro arma Etrusci inferrent:
eadem in comparando cohibendoque bello consilia et
5 apud Etruscos fuere: neutri finibus egressi. Et een-1
sura clara eo anno Appii Claudii et C. Plautii fuit,
memoriae tamen felicioris ad posteros nomen Appii,
quod viam munivit et aquam in urbem duxit eaque
unus perfecit, quia ob infamem atque invidiosam se-
natus lectionem verecundia victus collega magistratu
se abdicaverat: Appius jam inde antiquitus insitam
pertinaciam familiae gerendo solus censuram obtinuit.
Eodem Appio auctore Potitii, gens cujus ad aram max-
imam Herculis familiare sacerdotium fuerat, servos
publicos ministerii delegandi causa sollemnia ejus sacri
docuerant: traditur inde dictu mirabile et quod dimo-
vendis statu suo sacris religionem facere posset, quum
duodecim familiae ca tempestate Potitiorum essent,
puberes ad triginta, omnes intra annum eum stirpe
exstinctos, nec nomen tautum Potitiorum interisse scd
censorem etiam Appium memori desim ira post aliquot
(80) annos luminibus captum} Itaque consules qui eum
annum sequuti sunt C. J unius Bubulcus tertium et Q.

AEmilius Barbula iterum initio anni questi apud po·

