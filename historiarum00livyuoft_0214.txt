564 T. LIVII HISTORIARUM [A.c 318

pore et qua ex parte hostem adgrederetur, substitit
5 occultus ad omnia satis exploratis consiliiS. Dictator
quum per aliquot dies post pugnam continuisset suos
intra vallum obsessi magis quam obsidentis modo, sig-
num repente pugnae proposuit, et efficacius ratus ad
accendendos virorum fortium animos nullam alibi quam
in semet ipso cuiquam relictam spem, de magistro
equitum novoque exercitu militem celavit, et tamquam
nulla nisi in eruptione spes esset, “Locis'' inquit “ an-
gustis, milites, deprehensi nisi quam victoria patefece-
rimus viam nullam habemus: stativa nostra munimento
satis tuta sunt sed inopia eadem infesta, nam et circa
omnia defecerunt unde subvehi commeatus poterant,
et, si omnes juvare velint, iniqua loca sunt: itaque
non frustrabor ego vos castra hic relinquendo, in quae
infecta victoria sicut pristino die vos recipiatis: armis
munimenta non munimentis arma tuta esse debent:
castra habeant repetantque quibus operae est trahere
bellum: nos omnium rerum respectum praeter quam
victoriae nobis abscidamus: ferte signa in hostem: ubi
extra vallum agmen excesserit, castra quibus imperatum
est incendant: damna vestra, milites, omnium circa qui
6 defecerunt populorum praeda sarcientur.'' Et oratione
dictatoriS‚ quae necessitatis ultimae index erat, milites
accensi vadunt in hostem, et respectus ipse ardentium
castrorum, quamquam proximis tantum—ita enim jus-
serat dictator—iguis est subditus, haud parvum suit
irritamentum: itaque velut vecordes illati sIgna primo
impetu hostium turbant, et iu tempore, postquam ar-
dentia procul vidit castra, magister equitum—id con·
7vcnerat signum—hostium terga invadit. Ita circum-
venti Samnites qua potest quisque sugam per diversa
petunt: ingens multitudo in unum metu malobata ac

