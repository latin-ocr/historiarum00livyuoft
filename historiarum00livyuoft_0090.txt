442 T. LIVII HISTORIARUM [A c 3⁵4

11 Et de ambitu ab G. Poetilio tribuno plebis auctoribus
patribus tum primum ad populum latum est, eaque
rogatione novorum maxime hominum ambitionem, qui
nundinas et conciliabula obire soliti erant, compressam
credebant.

(16) Haud aeque laeta patribus insequenti anno C. Marcio
Cn. Manlio consulibus de unciario fenore a M. Duellio
L. Menenio tribunis plebis rogatio est perlata, et plebs

2 aliquanto eam cupidius scivit accepitque. Ad bella
nova priore anno destinata Falisci quoque hostes exorti
duplici crimine, quod et cum Tarquiniensibus juventus
eorum militaverat et eos qui Falerios perfugerant, quum
male pugnatum est, repetentibus fetialibus Romanis non

3‚4 reddiderant. Ea provincia Cn. Manlio obvenit. Mar-
cius exercitum in agrum Privernatem integrum pace

5longinqua induxit militemque praeda implevit. Ad co-
piam rerum addidit munificentiam, quod nihil in pub-
licum secernendo augenti rem privatam militi favit.

6Privernates quum ante moenia sua castris permunitis
consedissent, vocatis ad concionem militibus “Castra
nunc'' inquit “vobis hostium urbemque praedae do, si
mihi pollicemini vos fortiter in acie operam navaturos

7 nec praedae magis quam pugnae paratos esse.'’ Signum
poscunt ingenti clamore celsique et spe haud dubia

8feroces in proelium vadunt. Ibi ante signa Sex. Tul-
lius, de quo ante dictum cst, exclamat “ Aspice, im-
perator‚'' inquit “ quem ad modum exercitus tuus tibi
promissa praestet :'' piloque posito stricto gladio in

9 hostem impetum fecit. Sequuntur Tullium antesignani
omnes primoque impetu avertere hostem, fusum inde
ad oppidum persequuti, quum jam scalas moenibus ad-

10 moverent, in deditionem urbem acceperunt. Trium-
phus de Privernatibus actus. Ab altero consule nihil

 

