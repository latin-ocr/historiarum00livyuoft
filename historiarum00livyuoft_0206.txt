556 T. LIVII IIISTORIARUM m. c. 317.

fuisse Alexandrum, sed clariorem tamen eum facit
quod unus fuit, quod adolescens in incremento rerum
nondum alteram fortunam expertus decessit: ut alios
reges claros ducesque omittam magna exempla casuum
humanorum, Cyrum, quem maxime Graeci laudibus ce-
lebrant, quid nisi longa vita sicut Magnum modo Pom-
peium vertenti praebuit fortunae? recenseam duces Ro-
manos nec omnes omnium aetatium sed ipsos eos cum·
quibus consulibus aut dictatoribus Alexandro fuit bel-
landum, M. Valerium Corvum C. Marcium Rutilum C.
Sulpicium Τ. Manlium Torquatum Q. Publilium Philo-
nem L. Papirium Cursorem Q. Fabium Maximum duos
Decios L. Volumnium Μ’. Curium: deinceps ingentes
sequuntur viri, si Punicum Romano praevertisset bellum
seniorque in Italiam trajecisset: horum in quolibet
quum indoles eadem quae in Alexandro erat animi in·
geniique, tum disciplina militaris jam inde ab initiis
urbis tradita per manus in artis perpetuis praeceptis
ordinatae modum venerat ε ita reges gesserant bella, ita
deinde exactores regum Junji Valeriique, ita deinceps
Fabii Quinctii Cornelii, ita Furius Camillus, quem ju-
venes ii quibus eum Alexandro dimicandum erat senem
4viderant. Militaria opera pugnando obeunti Alexandro
—nam ea quoque haud minus clarum eum faciunt—
cessisset videlicet in acie oblatus par Manlius Torquatus
aut Valerius Corvus insignes ante milites quam duces,
cessissent Decii devotis corporibus in hostem mentes,
cessisset Papirius Cursor illo corporis robore illo animi:
victus esset consiliis juvenis unius—ne singulos nomi-
nem—senatus ille, quem qui ex regibus constare dixit
5unus veram speciem Romani senatus cepit. Id vcro
erat periculum, ne sollertius quam quilibet unus ex his
quos nominavi castris locum caperet, commeatus expc-

