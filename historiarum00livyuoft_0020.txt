372 Τ. LIVII HISTORIARUM [A.c 386

militi dedit quo minus speratam—minime largitore duce
10 —co militi gratiorem. Persequutus deinde fugientes
quum omnem Vulscum agrum depopulatus esset, ad
deditionem Vulscos septuagesimo demum anno subegit.
11 Victor ex Vulscis in AEqnos transiit et ipsos bellum
molientes: exercitum eorum ad Volas oppressit, nec
castra modo sed urbem etiam adgressus impetu primo
(3) cepit. Quum in ea parte, in qua caput rei Romanae
Camillus erat, ea fortuna esset, aliam in partem terror
2 ingens ingruerat. Etruria prope omnis armata Sutrium
socios populi Romani obsidebat, quorum legati opem
rebus adfectis orantes quum senatum adissent, decretum
tulere ut dictator primo quoque tempore auxilium Su-
3 trinis ferret. Cujus spei moram quum pati fortuna ob-
sessorum non potuisset, confectaque paucitas oppida·
norum opere vigiliis vulneribus, quae semper eosdem
urgebant, per pactionem urbe hostibus tradita, inermis
cum singulis emissa vestimentis miserabili agmine pena-
tes relinqueret, eo forte tempore Camillus cum exercitu
4Romano intervenit. Cui quum se maesta turba ad pe-
des provolvisset principumque orationem necessitate
ultima expressam fletus mulierum ac puerorum, qui ex-
silii comites trahebantur, excepisset, parcere lamentis
Sutrinos jussit: Etruscis se luctum lacrimasque ferre.
5 Sarcinas inde deponi Sutrinosque ibi considere modico
6praesidio relicto, arma secum militem ferre jubet. Ita
expedito exercitu profectus ad Sutrium—id quod reba·
tur—soluta omnia rebus ut fit secundis invenit, nullum
stationem ante moenia, patentes portas, victorem vagum
7praedam ex hostium tectis egerentem. Iterum igitur
eodem die Sutrium capitur: victores Etrusci passim
trucidantur ab novo hoste, neque se conglobandi coeun-

8 dique in unum aut arma capiundi datur spatium. Quum

ἒ

 

