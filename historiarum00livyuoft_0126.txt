478 Τ. LIV. HIST. LIB. VII. 42. [A c 839

neque ante quam Romam veniretur sed Romae eam
multitudinem conjuratorum ad arma consternatam esse,
nec in Τ. Quinctii villam sed in aedes C. Manlii nocte
impetum factum eumque a conjuratis comprehensum
ut dux fieret: inde ad quartum lapidem profectos loco
munito consedisse nec ab ducibus mentionem concordiae
ortam sed repente, quum in aciem armati exercitus
processissent, salutationem factam et permixtos dextras
jungere ac complecti inter se lacrimantes milites coe-
pisse, coactosque consules, quum viderent aversos a di-
micatione militum animos, rettulisse ad patres de con-

3cordia reconcilianda. Adeo nihil praeter quam sedi·
tionem fuisse eamque compositam inter antiquos rerum

4auctores constat. Et hujus fama seditionis et sus-
ceptum cum Samnitibus grave bellum aliquot populos ab
Romana societate avertit, et praeter Latinorum infidum
Jam diu foedus Privernates etiam Norbam atque Setiam
finitimas colonias Romanas incursione subita depopu-
lati sunt.

