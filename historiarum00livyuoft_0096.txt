448 T. LIVII HISTORIARUM [A c 349

tum ac receptaculum Romanorum sacrorum, intactum
inviolatumque crimine belli hospitio Vestalium cultis-

4que diis darent. Movit populum non tam causa prae-
sens quam vetus meritum ut maleficii quam beneficii
potius immemores essent: itaque pax populo Caeriti
data, induciasque in centum annos factas in senatus

5 consulta referri placuit. In Faliscos eodem noxios cri-
mine vis belli conversa est, sed hostes nusquam inventi:
quum populatione peragrati fines essent, ab oppugna-
tione urbium temperatum legionibusque Romam re·
ductis reliquum anni muris turribusque reficiendis con·
sumptum z et aedes Apollinis dedicata est.

(21) Extremo anno comitia consularia certamen patrum
ac plebis diremit, tribunis negantibus passuros comitia
haberi ni secundum Liciniam legem haberentur, dicta-
tore obstinato tollere potius totum e re publica consu-

2 latum quam promiscuum patribus ac plebi facere. Pro-

latandis igitur comitiis quum dictator magistratu abis- ³

3 set, res ad interregnum rediit. Infestam inde patribus
plebem interreges quum accepissent, ad undecimum

4interregem seditionibus certatum est. Legis Liciniae ’

patrocinium tribuni jactabant: propior dolor plebi feno-
ris ingravescentis erat curaeque privatae in certaminibus
publicis erumpebant: quarum taedio patres L. Cornelium
Scipionem interregem concordiae causa observare le-
5 gem Liciniam comitiis consularibus jussere. P. Valerio
Publicolae datus e plebe collega C. Marcius Rutilus.
61nclinatis semel in concordiam animis novi consules
fenebrem quoque rem, quae distinere unanimos vide-
batur, levare adgressi solutionem alieni aeris in publi-
cam curam verterunt quinqueviris creatis, quos men-
rsarios ab dispensatione pecuniae appellarunt. Meriti
aequitate curaque sunt ut- per omnium annalium mo-

