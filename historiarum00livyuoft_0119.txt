 

LIB. vn. 36-38. ⁰ 471
Δ. C. 3404

tura esset, aciem instruit : deinde, postquam nemo ob—
vius ibat, infestis signis ad castra hostium succedit.
Ibi ut militem in vallo vidit, missique ab omni parte ex· 6
ploratum postquam, quam in exiguum orbem contracta
castra essent—paucitatem inde hostium colligentes—
rettulerunt, fremere omnis acies complendas esse fossas
scindendumque vallum et in castra irrumpendum: trans·
actumque ea temeritate bellum foret, ni duces continu-
issent impetum militum. Caeterum‚ quia multitudo sua 7
commeatibus gravis et prius< sedendo ad Suessulam et
tum certaminis mora haud procul ab rerum omnium in-
opia esset, placuit, dum inclusus paveret hostis, frumen-
tatum per agros militem duci: iuterim quieto Romano,
qui expeditus quantum humeris inter arma geri posset
frumenti secum adtulisset, defutura omnia. Consul pa· 8
latos per agros quum vidisset hostes stationes infrequen-
tes relictas, paucis milites adhortatus ad castra oppug-
nanda ducit: quae quum primo clamore atque impetu
cepisset pluribus hostium in tentoriis suis quam in por-
tis valloque caesis, signa captiva in unum locum conferri
jussit, relictisque duabus legionibus custodiae et praesidii
causa gravi edicto monitis ut, donec ipse revertisset,
praeda abstinerent, profectus agmine instructo, quum
praemissus eques velut indagine dissipatos Samnites age-
ret, caedem ingentem fecit. Nam neque, quo signo coi· 9
rent iuter se, neque, utrum castra peterent an longiorem
intenderent fugam, territis constare poterat: tantum-
que fugae ac formidinis suit ut ad quadraginta millia scu-
torum—nequaquam tot caesis—et signa militaria cum
his, quae in castris capta erant, ad centum septuaginta
ad consulem deferrentur. Tum in castra hostium redi· 10
· tum ibique omnis praeda militi data.

Huius certaminis fortuna et Faliscos, quum in in· (38)

