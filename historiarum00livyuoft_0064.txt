416 T. LIVII HISTORIARUM [A c 365

minarumque consedisset, atque ageretur res solito pri-
mum certamine inter se tribunorum plebi ferentium
legem intercedentiumque, et, quanto jure potentior in-
tercessio erat, tantum vinceretur favore legum ipsarum
latorumque, et “ Uti rogas'’ primae tribus dicerent, tum
Camillus “Quandoquidem'’ inquit, “ Quirites, jam vos
tribunicia libido non potestas regit, et intercessionem
secessione quondam plebis partam vobis eadem vi facitis
irritam qua peperistis, non rei publicae magis universae
quam vestra causa dictator intercessioni adero eversum-
8 que vestrum auxilium imperio tutabor. Itaque, si C.
Licinius et L. Sextius intercessioni collegarum cedunt,
nihil patricium magistratum inseram concilio plebis: si
adversus intercessionem tamquam captae civitati leges
imponere tendent, vim tribuniciam a se ipsa dissolvi
9non patiar.'' Adversus ea quum contemptim tribuni
plebis rem nihilo segnius peragerent, tum percitus ira
Camillus lictores qui de medio plebem emoverent misit,
et addidit minas, si pergerent, sacramento omnes juni-
ores adacturum exercitumque extemplo ex urbe educ-
10turum. Terrorem ingentem incusserat plebi, ducibus
plebis accendit magis certamine animos quam minuit:
sed re neutro inclinata magistratu se abdicavit, seu quia
vitio creatus erat ut scripsere quidam, seu quia tribuni
plebis tulerunt ad plebem idque plebs scivit, ut, si Μ.
Furius pro dictatore quid egisset, quingentum millium
11 ei multa esset. Sed auspiciis magis quam novi exempli
rogatione deterritum ut potius credam, quum ipsius viri
facit ingenium tum quod ei suffectus est extemplo P.
Manlius dictator—quem quid creari adtinebat ad id
certamen, quo M. Furius victus esset ?—et quod eun·
dem M. Furium dictatorem insequens annus habuit
haud sine pudore certe fractum priore anno in se im·

