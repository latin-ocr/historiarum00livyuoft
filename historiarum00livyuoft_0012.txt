viii ARGUMENTA.

peretur: de qua re quum ad frequentiorem senatum re·
ferri placuisset, Ap. claudius, qui propter valetudinem
oculorum jam diu consiliis publicis se abstinuerat, venit
in curiam et sententia sua tenuit ut id Pyrrho negaretur.
Cn. Domitius censor primus ex plebe lustrum condidit:
censa sunt civium capita ducenta octoginta octo millia
ducenta vig-inti duo. Iterum adversus Pyrrhum dubio
eventu pugnatum est. Cum Carthaginiensibus quartum
soedus renovatum est. Quum C. Fabricio consuli is, qui
ad eum a Pyrrho transfugerat, polliceretur venenum se
regi daturum, cum indicio ad regem remissus est. Res
praeter ea contra Etruscos Lucanos Bruttios et Samnites
prospere gestas continet.

LIB. XIV.

PYRRHUS in Siciliam trajecit. Quum inter alia prodigia
fulmine dejectum essct in Capitolio Jon’s signum, caput
ejus per haruspices inventum est. Curius Dentatus quum
dilectum haberet, ejus, qui citatus non responderat, bona
primus vendidit: item Pyrrhum ex Sicilia in Italiam
reversum vicit et Italia expulit. Fabricius censor P.
Cornelium Rufinum consularem senatu movit, quod is
decem pondo argenti facti haberet. Lustro a censoribus
condito censa sunt capita civium ducenta septuaginta
unum millia ducenta viginti quattuor. Cum Ptolemaeo
AEgypti rege societas juncta est. Sextilia virgo Vestalis
damnata incesti viva defossa est. Coloniae deductae sunt
Posidonia ct Cosa. Carthaginiensium classis auxilio
Tarentinis venit, quo facto ab iis foedus violatum est.
Res praeter ca contra Lucanos ct Bruttios et Samnites
feliciter gestas et Pyrrhi regis mortem continet.

LIB. XV.

VICTIS Tarentinis pax ct libertas data est. Legio
Campana, quae Regium occupaverat, obsessa deditione
sacta securi percussa est. Quum legatos Apolloniatium
ad senatum missos quidam juvenes pulsassent, dediti
sunt Apolloniatibus. Picentibus victis pax data est.
Coloniae deduetae Ariminum in Piceno Beneventum in
Samnio. Tum primum populus Romanus argento uti
coepit, Umbri et Salentini victi in deditionem accepti
sunt. Quaestorum numerus ampliatus est ut. essent. octo.

 

