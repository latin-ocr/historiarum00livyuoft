620 T. LIVII HISTORIARUM [A c 296

2 multitudo ad castra Samnitium conveniebat. Qui tu-
multus repens postquam est Romam perlatus, quum
jam L. Volumnius consul cum legione secunda ac tertia
sociorumque millibus quindecim profectus in Samnium
esset, Ap. Claudium primo quoque tempore in Etruriam
ire placuit: duae Romanae legiones sequutae prima et
quarta et sociorum duodecim millia: castra haud procul

3ab hoste posita. Caeterum eo magis profectum est
quod mature ventum erat, ut quosdam spectantes jam
arma Etruriae populos metus Romani nominis compri-
meret, quam quod ductu consulis quicquam ibi satis
scite aut fortunate gestum sit: multa proelia locis et
temporibus iniquis commissa spesque in dies graviorem
hostem faciebat, et jam prope erat ut nec duci milites

4nec militibus dux satis fideret. Litteras ad collegam
accersendum ex Samnio missas in trinis annalibus in-
venio: piget tamen incertum ponere, quum ea ipsa
inter consules populi Romani jam iterum eodem honore
fungentes discrepatio fuerit, Appio abnuente missas,

5 Volumnio adfirmante Appii se litteris accitum. Jam
Volumnius in Samnio tria castella ceperat, in quibus
ad tria millia hostium caesa erant, dimidium fere ejus
captum, et Lucanorum seditiones a plebeiis et egenti-
bus ducibus ortas summa optimatium voluntate per
Q. Fabium pro consule missum eo cum vetere exercitu
compresserat: Decio populandos hostium agros relin-
quit, ipse cum suis copiis in Etruriam ad collegam per-
git: quem advenientem laeti omnes accepere: Appium
ex conscientia sua credo animum habuisse, haud im-
merito iratum si nihil scipserat, illiberali et ingrato
animo, si eguerat ope, dissimulantem: vix enim salute
mutua reddita quum obviam egressus essct, “Satin' salve”
inquit “ L. Volumni? ut sese in Samnio res habent?

 

