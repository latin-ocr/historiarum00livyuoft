388 T. LIVII HISTORIARUM [A. c 382

indicium cogeret aut fateri facinus insimulati falso cri-
mine senatus oblataeque vani furti invidiae, negantem
arbitrio inimicorum se loquuturum in vincla duci jussit.
2 Arreptus a viatore “ J uppiter’' inquit “ optime maxime
Junoque regina ac Minerva caeterique dii deaeque, qui
Capitolium arcemque incolitis, sicine vestrum militem
ac praesidem sinitis vexari ab inimicis? haec dextra, qua
Gallos fudi a delubris vestris, jam in vinclis et catenis
3erit ?” Nullius nec oculi nec aures indignitatem sere·
bant, sed invicta sibi quaedam patientissima justi impe-
rii civitas fecerat, nec adversus dictatoriam vim aut tri-
buni plebis aut ipsa plebs adtollere oculos aut hiscere
4audebant. Conjecto in carcerem Manlio satis constat
magnam partem plebis vestem mutasse, multos mortales
capillum ac barbam promisisse, obversatamque vestibulo
5carceris maestam turbam. Dictator de Vulscis trium-
phavit invidiaeque magis triumphus quam gloriae fuit:
quippe domi non militiae partum eum, actumque de
cive non de hoste fremebant: unum defuisse tantum
superbiae, quod non M. Manlius ante currum sit ductus.
o Jamque haud procul seditione res erat: cujus leniendae
causa postulante nullo largitor voluntarius repente 56-
natus factus Satricum coloniam duo millia civium Ro·
manorum deduci jussit: bina jugera et semisses agri
Tadsignati. Quod quum et parvum et paucis datum et
mercedem 6556 prodendi M. Manlii interpretarentur,
remedio irritatur seditio: etjam magis insignis et sor-
dibus et facie reorum turba Manliana erat, amotusque
post triumphum abdicatione dictaturae terror et lin-
(17) guam et animos liberaverat hominum. Audiebantur
itaque propalam voces exprobrantium multitudini, quod
defensores suos semper in praecipitem locum favore
tonat, deinde m ipso discrimine periculi destituat: sic

