636 T. LIVII HISTORIARUM

[A. c. 2⁹5. ¹

7 Quiritum devoveret. Devotus inde eadem precatione
eodemque habitu, quo pater P. Decius ad Veserim
bello Latino se jusserat devoveri, quum secundum sol-
lemnes precationes adjecisset, prae se agere sese for-

midinem ac fugam caedemque ac cruorem, coelestium .

infernorum iraS‚ contracturum funebribus diris signa
tela arma hostium, locumque eundem suae pestis ac
Gallorum ac Samnitium fore—, haec exsecratus in se
hostesque qua confertissimam cernebat Gallorum aciem
concitat equum inferensque se ipse infestis telis est
(29)interfectus. Vix humanae inde opis videri pugna po-
tuit: Romani duce amisso, quae res terrori alias esse
solet, sistere fugam ac novam de integro velle instau-
rare pugnam : Galli et maxime globus circumstans oon-
suh‘s corpus velut alienata mente vana in cassum jactare
tela, torpere quidam et nec pugnae meminisse nec fugae.
2At ex parte altera pontifex Livius, cui lictores Decius
tradiderat jusseratque pro praetore esse, vociferari vi-
cisse Romanos defunctos consulis fato, Gallos Samni·
tesque Telluris matris ac deorum manium esse, rapere
ad se ac vocare Decium devotam secum aciem furia·
3 rumque ac formidinis plena omnia ad hostes esse. Su-
perveniunt deinde his restituentibus pugnam L. Cor-
nelius Scipio et C. Marcius cum subsidiis ex novissima
acie jussu Q. Fabii consulis ad praesidium collegae missi:
ibi auditur P. Decii eventus—ingens hortamen ad omnia
pro re publica audenda: itaque quum Galli structis
ante se scutis conferti starent nec facilis pede collato
videretur pugna, jussu legatorum collecta humi pila,
quae strata inter duas acics jacebant, atque in testu-
dinem hostium conjecta: quibus plerisque in scuta ver-
rutis in corpora ipsa fixis sternitur cuneus ita ut magua
pars integris corporibus adtoniti conciderent: haec in

