468 T. LIVII HISTORIARUM [Δ. c 34⁰

fortuna per socordiam usus non sit, hunc tam oppor-
tunum collem imminentem capiti suo non ante viderit
quam captum a nobis, nos tam paucos—tot ipsi millibus
hominum—nec ascensu arcuerit nec tenentes locum,
quum diei tantum superesset, vallo circumdederit: quem
videntem ac vigilantem sic eluseritis, sopitum oportet
6fallat1‘s, immo necesse est. In eo enim loco res sunt-
nostrae, ut vobis ego magis necessitatis vestrae index
quam consilii auctor sim: neque enim, maneatis an
abeatis hinc, deliberari potest, quum praeter arma et
animos armorum memores nihil vobis fortuna reliqui
fecerit fameque et siti moriendum sit, si plus quam
7 viros ac Romanos decet ferrum timeamus. Ergo una
est salus erumpere hinc atque abire: id aut interdiu
aut nocte faciamus oportet: ecce autem aliud minus ’
dubium: quippe si lux exspectetur, quae spes est, non
vallo perpetuo fossaque nos saepturum hostem, qui nunc
corporibus suis subjectis undique cinxerit ut videtis
Scollem. Atqui, si nox opportuna est eruptioni sicut
est, haec profecto noctis aptissima hora est: signo se-
cundae vigiliae convenistis, quod tempus mortales somno
altissimo premit: per corpora sopita vadetis vel silentio
incautos fallentes vel sentientibus clamore subito pa-
vorem injecturi: me modo sequimini, quem sequuti
estis: ego eandem, quae duxit huc, sequar fortunam.
9 Quibus haec salutaria videntur, agitedum in dextram
(36) partem pedibus transite.” Omnes transierunt vaden-
temque per intermissa custodiis loca Decium sequuti
2 sunt. J am evaserant media castra, quum superscandens
vigilum strata somno corpora miles offenso scuto prae-
buit sonitum, quo excitatus vigil quum proximum mo·
visset erectique alios concitarent—ignari, cives an hos-
tes essent, praesidium erumperet an consul castra cepis-

