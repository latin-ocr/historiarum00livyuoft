392 Τ. LIVII HISTORIARUM [A c 381

dicitur, sed nec cum quibus nec quem ad finem con·
silia pervenerint, satis planum traditur.
(19) At m parte altera senatus de secessione in domum
privatam plebis, forte etiam in arce positam, et im-
2minenti mole libertatis agitat. Magna pars vociferan-
tur Servilio Ahala opus esse, qui non in vincla duci
jubendo irritet publicum hostem sed unius jactura civis
3finiat intestinum bellum. Decurritur ad leniorem ver-
bis sententiam vim tamen eandem habentem, ut videant
magistratus, ne quid ex perniciosis consiliis M. Manlii
4res publica detrimenti capiat. Tum tribuni consulari
potestate tribunique plebi-nam et quia eundem et suae
potestatis quem libertatis omnium finem cernebant,
patrum auctoritati se dediderant—ii tum omnes quid
5opus sacto sit consultant. Quum praeter vim et caedem
nihil cuiquam occurreret, eam autem ingentis dimica-
tionis fore appareret, tum M. Menenius et Q. Publi-
lius tribuni plebis: “ Quid patrum et plebis certamen
facimus, quod civitatis esse adversus unum pestiferum
civem debet? quid cum plebe adgredimur eum, quem
per ipsam plebem tutius adgredi est, ut suis ipse one-
ratus viribus ruat? diem dicere ei nobis in animo est:
nihil minus populare quam reguum est: simul multi-
tudo illa non secum certari viderint et ex advocatis
judices facti erunt et accusatores de plebe patricium
reum intuebuntur et regni crimen in medio, nulli magis
(20)quam libertati favebunt suae.'' Adprobantibus cunctis
2diem Manlio dicunt. Quod ubi est factum, primo
commota pl‹·bs cst, utique postquam sordidatum reum
viderunt nec cuni eo nou modo patrum quemquam sed
ne cognatos quidem aut adfines, postremo ne fratres
quidem Aulum et Titum Manlios: quod ad eum diem
numquam usu venisset, ut intanto discrimine non et

 

